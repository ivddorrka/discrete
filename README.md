# Звіт


# Аналітичний розв’язок рекурентного рівняння:


1. Заміна кожного найменшого члена послідовності у рівнянні на r в нульовому степені та кожного наступного по зростанню на r в степені наступного числа з ряду натуральних чисел. 
2. Знаходження коренів рівняння
3. Запис загального вигляду рівняння - корені в степені n помножені на коефіцієнти. Якщо корені повторюються, то корінь в степені n множиться на суму коефіцієнтів, при чому кожен наступний коефіцієнт в сумі множиться на n в певному степені, починаючи з 0, 1, 2…
4. Утворення системи методом підстановки чисел-індексів заданих членів послідовності замість n.
5. Знаходження коефіцієнтів.
6. Підстановка коефіцієнтів у загальне рівняння.


# Алгоритми:


* У нашому проекті реалізовано 5 головних модулів, які у свою чергу мають власні функції, що також імпортуються між модулями задля кращої роботи проекту. 
Кожен модуль має своє призначення, зокрема countsmth.py призначений рахувати корені систем і рівнянь. У ньому міститься три функції: matritsa - розв’язує системи, rivnynnya - розв’язування рівнянь різних типів і cool_out - допоміжна функція, яка призначена для кращого виводу результатів другої функції. 
* Наступний модуль має назву readingfiles.py, його функція - читати текст зі вступу та отримувати дані від користувача. У ньому реалізовані 3 функції: intruction - читає файл, userequat отримує від користувача початкове рівняння, known_roots - призначена отримувати від користувача відомі корені. 
* Наступний модуль - workingequat.py призначений для роботи із рівняннями, і містить 6 функцій: korni формує рівняння для подальшої роботи, check_one - перевіряє на наявність повторів між коренями, step_2 - призначена для розв’язування тих рівнянь, які мають однакові корені, find_c - знаходить коефіцієнти С1, С2 і тоді на основі даних із step_2, func1 - знаходить n-ий член послідовності і func2 - виводить перші n членів послідовності, від 0 до того, якого хоче користувач.
* Наступний модуль - rivn.py призначений для обчислення лінійного рекурентного рівняння за алгоритмом часової складності О(logn). Містить 5 функцій: calc_matrices - обчислює залишок після поділу n-го елемента лінійної рекурентної послідовності, build_matrix - будує матрицю лінійного повторення із власними векторами, get_coefficients - отримуєм коефіцієнти з рівняння, beat_output - для красивого виводу всього, що хоче користувач.
* Останній має назву main.py - головний модуль проекту. Містить функцію asking_output, яка у свою чергу має функцію mainn, що власне призначена для взаємодії з користувачем і подальшого перебігу команд проекту, в залежності від того, що обере користувач. Функція asking_output була створена, аби процес повторювався до того моменту, поки людина не вибере команду №4, яка означає завершення роботи із програмою.


#  Використані принципи дискретної математики:


* Для реалізації даного проекту ми використовували принципи дискретної математики. Зокрема, ідея роботи базується на знаходженні розв’язків рекурентних рівнянь за початковими даними. Ми вміємо аналітично розв’язувати ці завдання методом рекурентних рівнянь, але для складніших 
поліноміальних рівнянь наша програма вміє знаходити відносно точні корені за тими ж самими кроками, як це робить людина, але набагато швидше. Робота із лінійними однорідними рекурентними рівняннями із сталими коефіцієнтами - це основа нашого проекту. 


# Процес виконання і використання проекту:


* Процес виконання даного проекту був поділений на кілька етапів. Спочатку ми спільно обговорили всі теми і вирішили, яка з них подобається нам найбільше. Після обрання теми ми організували онлайн-зустріч,
 на якій було обговорено розподіл роботи та основні моменти обраної теми, визначені як найважливіші. Після цього кожен з нас працював самостійно над своєю частиною проекту. У результаті ми отримали програму, яка вміє розв’язувати лінійні однорідні рекурентні рівняння.
  Такий проект є корисним, адже завдяки ньому можна практично миттєво отримати розв’язки рівняння, а не витрачати багато часу для його розв’язання власноруч. Такий проект також може бути корисним для студентів, які хочуть перевірити правильність свого розв’язку, звіривши свої корені із коренями програми. 
* А також, реалізація даного проекту може слугувати базою для створення інших або більш складних завдань, які у свою чергу принесуть користь.


# Розподіл роботи:


Робота була розподілена між 5 членами команди. Зокрема, Михайло та Дар’я програмували лінійний та логарифмічний алгоритми відповідно. Христина та Анастасія займались написанням звіту, а Леся - виконанням першого завдання проекту.


# Враження від виконання:


Робота над проектом надала нам можливість не тільки перевірити  наші знання та вміння на практиці, але й навчитися поєднувати їх з різних предметів, як от програмування та дискретна математика.
Виконання цього завдання принесло нам покращення своїх навичок у програмуванні із використанням також принципів дискретної математики. Крім того, працюючи разом, ми отримали позитивні емоції і навіть зробили спільне н
оворічне фото, щоб передати свій хороший настрій також тим, хто перевірятиме наш проект!


# Фідбек викладачам та асистентам:


Усі правила виконання проекту були прописані у документі, прикріпленому до відповідного розділу на cms. Завдяки цьому документу було повністю зрозуміло, що і як потрібно виконувати. У нас майже не виникало питань, адже викладачі постаралися для того, щоб зробити все максимально зрозуміло для студентів. Навіть якщо виникали питання, ми могли у будь-який момент задати його у відповідному каналі в Teams або написати нашим викладачам і асистентам особисто і через дуже короткий час отримати на нього детальну відповідь. Крім того, нам доступні тести для перевірки роботи нашої програми, що є дуже зручно.


З прийдешнім Різдвом!

